<section class="container content-section autojustify" style="margin-bottom:40px;">
  <h2 id="about">O KSI</h2>
  <p>KSI, neboli Korespondenční seminář z informatiky, je celoroční soutěž organizovaná studenty Fakulty informatiky Masarykovy univerzity. Cílem semináře je seznámit řešitele se zajímavými oblastmi informatiky a procvičit programátorské, matematické a logické myšlení.
    Seminář je uzpůsoben jak pro úplné začátečníky, kteří si na jednoduchých příkladech procvičí danou problematiku, tak pro zkušenější řešitele, kteří se pokusí pokořit hlavní soutěžní úlohy.
  </p>


  <h3>Jak seminář probíhá?</h3>
  <a name="jakSeminarProbiha"></a>
  <p>
    Středobodem semináře je graf úloh, který se snažíš projít a po cestě vyřešit co nejvíce úloh zvládneš.
    Některé části grafu představují základní myšlenky, pojmy a postupy a obsahují jednoduché úlohy, jejichž správnost se vyhodnocuje okamžitě automaticky.
    Jiné obsahují hlavní soutěžní úlohy, na jejichž vyřešení a sepsání máš zhruba jeden měsíc.
    Po termínu odevzdání se úloha uzamkne, my tvoje řešení opravíme, přidělíme ti za něj body, poskytneme ti k němu zpětnou vazbu a zveřejníme vzorové řešení úlohy.
    Soutěžní úlohy jsou pak různého charakteru a zatímco nejjednodušší úlohy by po projití úvodních uzlů grafu měl zvládnout každý, nad tou nejtěžší se může zapotit i ostřílený řešitel programátorských soutěží.
  </p>

  <p>
    S ostatními účastníky i organizátory semináře se můžeš během roku potkat na několika výletech.
    Koncem školního roku pak vyhlásíme výsledky a nejlepší řešitele pozveme na <a href="https://kscuk.fi.muni.cz/">týdenní soustředění K-SCUK</a>.
    Úspěšní řešitelé semináře (ti, kteří dosáhnou alespoň 60 % celkového počtu bodů) mají možnost si nechat prominout přijímací zkoušku na Fakultu informatiky MU. (<a href="/o-ksi?view=about#prominutiPrijimacek">podrobněji níže</a>) s
  </p>

  <h3>Jaké úlohy mám očekávat?</h3>
  <a name="jakeUlohyOcekavat"></a>
  <p>
    Tvým úkolem ve většině úloh bude řešení algoritmického či programátorského problému.
    Někdy bude stačit popsat řešení jen obecně pomocí pseudokódu, jindy po tobě budeme chtít i program v Pythonu.
    Pokud programovat neumíš nebo programuješ v jiném jazyce, nemusíš se ničeho bát.
    Python tě pomocí cvičných příkladů rychle naučíme.
    Vždyť přece kolik jazyků umíš, tolikrát jsi člověkem. ;)
  </p>
  <p>Některé z našich úloh mohou být složité nebo pracné, i když s dobrým nápadem se většinou dají vyřešit rychle a elegantně. Není třeba vyřešit všechny úlohy &ndash; pošli nám, co zvládneš, a zbytek si po uzavření úlohy můžeš přečíst ve vzorovém řešení. Také není nutné, abys měl(a) úlohu kompletně dořešenou. I pokud máš jen nějaké nápady co s ní, napiš nám je a my tvoji snahu určitě oceníme.</p>

  <h3>Proč se účastnit?</h3>
  <a name="procSeUcastnit"></a>
  <ul>
    <li><p>Procvičíš si programátorské, matematické a logické myšlení a schopnost řešit nelehké problémy s využitím počítače. Získáš nové znalosti a naučíš se algoritmy běžně používané v každodenní programátorské praxi.</p></li>

    <li><p>Naučíš se své myšlenky jasně formulovat a srozumitelně vyjadřovat.</p></li>

    <li><p>Připravíš se na programátorské i jiné soutěže, např. na matematickou olympiádu kategorie P, ale také na budoucí přijímací zkoušky či pohovory. Trénink je základ úspěchu!</p></li>

    <li><p>Přiblíží se ti látka vyučovaná na vysokých školách. Dokážeš se lépe rozhodnout, co chceš studovat, a pokud se rozhodneš pro informatiku, získáš mírný náskok na své budoucí spolužáky.</p></li>

    <li><p>Budeš-li patřit mezi úspěšné řešitele, můžeš se těšit na přijetí na Fakultu informatiky MU bez přijímacích zkoušek. (<a href="/o-ksi?view=about#prominutiPrijimacek">podrobněji níže</a>)</p></li>

    <li><p>A hlavně, když budeš svědomitě řešit, jistě tě nemine odměna v podobě <a href="https://kscuk.fi.muni.cz/">týdenního soustředění</a>.</p></li>

  </ul>

  <h3 id="rules">Pravidla semináře</h3>
  <a name="pravidla"></a>
  <p>
    Při řešení úloh, ať už malých, či velkých, dodržuj etická pravidla semináře:
  </p>

  <ol>
    <li>
      <p><strong>Všechna řešení musí být vypracována samostatně.</strong></p>
      <p>Opisování, stejně jako vyzrazení řešení, bude hodnoceno 0 body a odebráním možnosti stát se v aktuálním ročníku úspěšným řešitelem (za úspěšné považujeme jen ty, kteří nepodvádějí).</p>
      <p>S kamarády nebo třeba učiteli můžeš o úloze diskutovat, ale jen do míry <i>encyklopedických znalostí</i>. Můžeš se tedy třeba bavit o tom, jakou složitost má algoritmus Quick sort, ale nemůžeš společně s kamarádem řešit programovací úlohu.</p>
    </li>

    <li>
      <p><strong>Externí zdroje cituj.</strong></p>
      <p>Pokud používáš při řešení nějaký externí zdroj (literaturu, webovou stránku, konzultaci s kamarádem, apod.) a čerpáš odtud nějakou klíčovou myšlenku, nebo třeba kus textu, musíš tento zdroj uvést formou odkazu, na základě kterého budeme moct tento zdroj dohledat.</p></li>
  </ol>

  <h2 id="calendar">Kalendář akcí KSI</h2>
  <p>
    <a name="somSlovak"></a>
    Významné akce KSI, jako Ksílety nebo termíny odevzdání úloh, zaznamenáváme do
    <a href="https://calendar.google.com/calendar/embed?src=07cn4qi2qm1g3rtpuls78dmsbg%40group.calendar.google.com" target="_blank">Google kalendáře KSI</a>. Tento kalendář si můžeš <a href="https://calendar.google.com/calendar/render?cid=07cn4qi2qm1g3rtpuls78dmsbg@group.calendar.google.com#main_7" target="_blank">importovat</a>.
  </p>

  <h2 id="faq">FAQ</h2>

  <div class="panel panel-ksi">
    <a name="somSlovak"></a>
    <div class="panel-heading panel-heading-ksi">Q: Som Slovák. Môžem písať riešenie v slovenčine?</div>
    <div class="panel-body">
      A: Jistě. V organizátorském týmu máme dokonce několik Slováků, takže se slovenština <strike>občas objeví</strike> pravidelně objevuje i v zadání.
    </div>
  </div>

  <div class="panel panel-ksi">
    <a name="kdoJeUspesnyResitel"></a>
    <div class="panel-heading panel-heading-ksi">Q: Kdo je úspěšný řešitel semináře?</div>
    <div class="panel-body">
      A: Kdokoliv, kdo dosáhne alespoň 60 % celkového počtu bodů.
    </div>
  </div>

  <div class="panel panel-ksi">
  <a name="prvniVlnaPryc"></a>
    <div class="panel-heading panel-heading-ksi">Q: Dozvěděl jsem se o semináři pozdě, první vlna už proběhla. Je možné se ještě přihlásit do semináře?</div>
    <div class="panel-body">
      A: Jistě, do semináře se můžeš přihlásit kdykoli. Pouze se snižuje tvá šance stát se úspěšným řešitelem.
    </div>
  </div>

  <div class="panel panel-ksi">
    <a name="prominutiPrijimacek"></a>
    <div class="panel-heading panel-heading-ksi">Q: Budu-li úspěšný řešitel KSI např. v 2. ročníku, budu po maturitě přijat na FI bez přijímaček?</div>
    <div class="panel-body">
      A: Na většinu oborů téměř určitě ano. Jsou ovšem dvě výjimky:
      <ul>
        <li><p>na FI jsou nově otevřeny víceoborová studia s velmi omezeným počtem míst a nejsou na ně promíjeny přijímačky,</p></li>
        <li><p>tvé úspěšné řešitelství nesmí být starší dvou let. Pokud by ses stal úspěšným řešitelem už v 1. ročníku střední, toto úspěšné řešitelství by ti přijímačky neprominulo. Od druháku dál už ano.</p></li>
      </ul>
      Organizátoři KSI ale nemohou hovořit za fakultu v otázce přijímacího řízení, proto doporučujeme zjistit aktuální informace na <a href="https://www.fi.muni.cz/admission/info-bachelor.html.cs">oficiálních stránkách Fakulty informatiky MU</a>.
    </div>
  </div>

  <div class="panel panel-ksi">
    <a name="studentStredniSkoly"></a>
    <div class="panel-heading panel-heading-ksi">Q: Mohu řešit KSI i když nejsem student střední školy?</div>
    <div class="panel-body">
      A: Ano, KSI může řešit kdokoli.
    </div>
  </div>

  <div class="panel panel-ksi">
    <a name="prominutiPrijimacekMaturitant"></a>
    <div class="panel-heading panel-heading-ksi">Q: Jsem v maturitním ročníku, mám šanci být přijat na FI skrze vyřešení KSI?</div>
    <div class="panel-body">
      A: Ano, seminář ukončujeme vždy tak, abychom stihli vedení FI poslat seznam úspěšných řešitelů před uzavřením přijímacího řízení.
      Podej si žádost o prominutí přijímací zkoušky v řádném termínu. Pokud se staneš úspěšným řešitelem KSI a hlásíš se na jednooborové studium, budeš určitě přijat.
    </div>
  </div>

  <hr>

  <p>Máš jinou otázku, na kterou ti zde chybí odpověď? Neváhej nám napsat na <a href="mailto:ksi@fi.muni.cz">ksi@fi.muni.cz</a>.</p>

</section>
